---
title: "Podsumowanie Tygodnia"
date: "2019-06-04"
image: "https://ocdn.eu/pulscms-transforms/1/Q6lk9kpTURBXy82MDJjYjAwZTExN2QwNzVhZmVhOTc1ZGE2NDZiMmQ1NC5qcGeSlQMATs0JxM0FfpMFzQMUzQG8gaEwAQ"
---

Postanowiłem podsumować tydzień, opisać to co się wydarzyło w klubie, a działo się sporo ;)
Początek wakacji oznacza jeszcze więcej pracy dla ludzi z zarządu. Jest to okres, w którym trzeba wzmocnić zespół tak, by móc powalczyć o osiągnięcie założonych celów. I już teraz widać, że pracujący w Realu Valladolid nie próżnują, szukają piłkarzy, którzy byliby wzmocnieniem, a także podejmują negocjacje z zawodnikami, którzy już są w klubie.

## WZMOCNIENIA

Do klubu dotarł Alvaro Aguado. Ofensywny pomocnik kontrakt z Realem Valladolid podpisał już w styczniu, natomiast do końca sezonu 2018/19 reprezentował barwy klubu Cordoba CF. Umowa z 23-letnim Andaluzyjczykiem będzie obowiązywać do 2023 roku.
We wtorek udało się dojść do porozumienia z Realem Madryt odnośnie wypożyczenia Jorge de Frutosa. 22-letni napastnik będzie grać w barwach Pucela co najmniej do końca sezonu 2019/2020.

## PRZEDŁUŻENIE KONTRAKTU

Lewy obrońca [Roberto Corral](https://www.transfermarkt.pl/roberto-corral/profil/spieler/379714), który na co dzień gra w drużynie rezerw Realu Valladolid, przedłużył swoją umowę do 30.06.2022 roku. Obchodzący w tym roku 22. urodziny piłkarz gra w barwach Realu Valladolid od 12(!) lat.
*Michel Herrero* przedłużył swój kontrakt. Będzie on obowiązywać do końca sezonu 2019/20. W umowie została również zawarta opcja przedłużenia o kolejny sezon. 31-letni pomocnik był jednym z najważniejszych zawodników w poprzednim sezonie. To on jest autorem gola w meczu przeciwko Gironie, który zapewnił nam trzy punkty, a w konsekwencji niezmiernie pomógł w utrzymaniu się w lidze.
30-letni Hiszpan Kiko Olivas przedłużył umowę z Realem Valladolid do 2022 roku. W minionym sezonie środkowy obrońca urodzony w Antequera był bardzo ważną postacią defensywy Blanquivioletas. Rozegrał 35 spotkań, wszystkie zaczynał w wyjściowym składzie.
Antonio Jesús Regal Angulo, bardziej znany jako Antoñito, przedłużył swój kontrakt z Realem Valladolid. 32-letni prawy obrońca rozegrał 30 meczów w barwach Blanquivioletas, 18 z nich rozpoczynał w pierwszej "11".
Na tą chwilę to tyle. Wydaje mi się, że to i tak dużo jak na początek okienka transferowego, a to na pewno nie koniec zakupów, wzmocnień. Będę w tym poście na bieżąco dodawał kolejne informacje o nowych zawodnikach, jak i o przedłużeniu kontraktów. Oczywiście, jeśli klub sprzeda jakiegoś zawodnika, też będę o tym informować.
 
 
Cristiano Ronaldo o klubie: 
 > fajny fajny, ale real lepszy, pozdrówka nara.